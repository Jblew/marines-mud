 >====================< MARINESMUD4 Software >====================<
 
 +----------------------------------------------------------------+
 |         MARINESMUD4 - by Jblew (www.jblew.pl) & Progtryk       |
 |     Poradnik opisujący proces budowania krain w MARINESMUD4    |
 |                          AUTOR: Jblew                          |
 +----------------------------------------------------------------+

WSTEP
     W tym poradniku postaram się w prosty sposób opisać proces 
   budowania krain w MARINESMUD4. Nie jest to trudne, jednak trzeba
   mieć trochę wyobraźni i sporo wolnego czasu. Zanim się zacznie
   budowanie, warto też poświęcić trochę wolnego czasu na zastano-
   wienie się i zadanie sobie pytań: Jak ma wyglądać świat w grze?
   Jaki ma mieć klimat dana kraina? Ma być wesoła, czy może
   straszna, albo dziwna? etc.

     Budowanie można podzielić, ze względu na to co śię buduje. W
   chwili tworzenia tego poradnika, możliwe jest budowanie Krain
   (AREA), Lokalizacji (Room), Przedmiotów (Object), Emocji
   (Socials), oraz pisanie Pomocy (Help). Postaram się opisać two-
   rzenie każdej z tych rzeczy, przedstawię też listę wszystkich
   dostępnych komend. Jeżeli zmienimy coś w kodzie, co wpłynie na
   opisywane tu rzeczy, zaaktualizuję ten poradnik.

IDENTYFIKACJA
     Każda kraina, lokalizacja, mob, przedmiot, etc. ma swój
   unikalny numer VNUM. Tzn, że nie mogą istnieć dwie krainy o
   tym samym numerze vnum. Natiomast dopuszczalne jest, aby np.
   istniał mob, o vnumie takim samym jak jakis room, czy kraina.
   VNUM-y są unikalne w obszarze tych samych rzeczy, np. krain.

CZAS
     Czas w mudzie nie jest odliczanyw standardowych jednostkach.
   Zamiast tego, czas jest tu podzielony na TICKi, MINITICKi i 
   MICROTICKi. Ich czas trwania można zmienić w pliku konfigura-
   cyjnym 'config/time.yml'. Domyślnie MICROTICK trwa 200ms, 
   MINITICK - 10 MICROTICKów, a TICK - 30 MINITICKów. Tych jedno-
   stek czasu używa się np. przy ustalaniu częstotliwości RESETÓw.

RESETY
     Reset, oznacza usunięcie wszystkich przedmiotów i mobów z
   lokalizacji, i dodanie tam tych, które były ustawione przy
   budowaniu. Pomaga to utrzymać porządek i daje gwarancję, że 
   wszyscy będą mieli szansę na zdobycie ważnych dla rozgrywki
   przedmiotów, czy zabicie potrzebnych istot.

KRAINY (Area)
     Krainy opisują pewne obszary, które można naturalnie
   oddzielić, np. Wioska, Dzielnica Miasta, Las, Równina,
   Kopalnia, etc. Kraina dzieli się na Lokalizacje (np. Ulica,
   Sala w karczmie, Kawałek lasu, etc.). Tworząc krainę, ustawiamy
   jej zakres, czyli numery VNUM roomow, które należą do tej krainy.
   Np. Jeżeli zakres krainy wynosi 100-250, to znaczy, że wszystkie
   lokalizacje, o numerach VNUM od 100 do 250 należą do tej krainy.

   Każda kraina ma następujące właściwości:
     VNUM (vnum) - numer vnum,
     NAZWA (name) - nazwa krainy,
     ZAKRES VNUMÓW (vnums range) - zakres vnumów lokalizacji
       należących do krainy.
     CZĘSTOTLIWOŚĆ RESETÓW (Resets frequency) - Jak często lokali-
       zacja ma być resetowana.
     TEKSTY (Texts) - Zdania, które będą wyświetlane losowo co
      pewien czas graczowi przebywającemu w krainie.
      Np.: 'Wokół ciebie szumi las', czy 'Z oddali dobiega odgłos
      uderzających o skałę kilofów.'
